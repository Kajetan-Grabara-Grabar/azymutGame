
Matteo prowadził Czarownicę na śniadanie, przestawiając jej nowy zespół. 

- To jest twój nowy zespół – powiedział, wskazując po kolei poszczególnych członków. – Wiewiórka, była profesor na Uniwersytecie Paryskim, biolożka i mutantolożka. To z nią będziesz najwięcej współpracować. Henrich, jeden z najlepszych klonerów, jakich mamy, oraz mój osobisty asystent. A na końcu siedzi Cipher, nasz specjalista do spraw komputerów. Były łowczy Azymutu, znak wywoławczy: Żniwiarz Pięć. Jeden z twórców legendarnego wirusa Ragnarock. Zespole, oto Czarownica, nasz nowy członek. Specjalistka od botaniki i kultury Intalskiej.

– Miło was poznać – powiedziała Czarownica i podała wszystkim ręce na przywitanie.

Usiadła lekko zdezorientowana na jednym z metalowych taboretów przykręconych do stalowej ramy stołu. Wierciła się, próbując znaleźć wygodną pozycję.

– Spożywanie posiłków tutaj nie należy do najprzyjemniejszych. Pomieszczenie zostało specjalnie tak zaprojektowane, abyśmy nie spędzali w nim zbyt dużo czasu – mówił Cipher. – My zazwyczaj jemy przed wszystkimi, za jakieś czterdzieści minut zjawią się tu tłumy.

– Załoga inżynieryjna kończy nocną zmianę – wyjaśniła Wiewiórka.

– Mówiąc to mamy na myśli elektrotechników, mechaników, informatyków i żołnierzy Kronosa oddelegowanych do nocnego dyżuru – dodał Henrich. – Potrzeba dosyć sporo siły ludzkiej, aby nasz mały wycinek Tendales był zdatny do życia.

Czarownica, starając się przełamać lody, zapytała nieśmiało:

– Jak wielka jest ta podziemna baza? Nie miałam jeszcze okazji jej całej zwiedzić.

Cipher uśmiechnął się, jakby powiedziała coś naiwnego.

– Tendales dzielimy na dwie części, górną i dolną. Jak na razie, to w tej dolnej przebywa więcej osób. W większości to cywilny personel – mówił.

– Tak jak my – wtrącił się Matteo.

Były łowca kontynuował:

— Górna część jest zasiedlona przez tubylców mieszkających na tych ziemiach od co najmniej dziesięciu, może piętnastu pokoleń.

Henrich dodał: — Rdzennych mieszkańców jest dość mało. Nie wszystkim przypadło do gustu mieszkanie w swego rodzaju państwie-mieście pełnym reguł i dziwactw. Sporo rodzin i klanów wyemigrowało i założyło własne osady w okolicy.

— To nie są dzikusy, żebyś nas źle nie zrozumiała — prawie wykrzyczała Wiewiórka. — Po prostu chcieli żyć bardziej tradycyjnym życiem.

— Jak wyjdziesz na powierzchnię, to sama zobaczysz — wtrącił Matteo.

Czarownica poprawiła się na taborecie.

— Jak to wygląda z wychodzeniem na zewnątrz? Przyznam, że przez lata życia w lesie bardzo odwykłam od sterylności i ciasnoty podziemnych kompleksów.

Cipher wyciągnął z kieszeni czarną kartę pokrytą posrebrzanym kodem kreskowym, połyskującym w świetle lamp.

— Po śniadaniu wyrobię ci prywatną kartę dostępową. Będziesz mogła bez przeszkód poruszać się po większości korytarzy, jak i skorzystać z windy na powierzchnię. Mogę ci pokazać co i jak po przerwie obiadowej.

Henrich odezwał się: — Pamiętaj tylko, że nie ma tu nigdzie map, a Dolne Tendales było projektowane, aby pomieścić nawet pięćdziesiąt tysięcy osób. To jeden wielki labirynt.

Matteo przewrócił oczami.

— Nie jest tak źle. Co prawda kompleks jest ogromny, ale dopóki będziesz korzystać z wind, to wydostanie się na powierzchnię i powrót nie będą wielkim wyzwaniem.

Czarownica uśmiechnęła się.

— Bez obaw. Pracowałam kiedyś dla Azymutu, coś jeszcze pamiętam.

Cipher oparł się o ścianę.

– Nie wiem, w jakim regionie pracowałaś i nie zamierzam o to dopytywać, ale Tendales to coś całkowicie innego niż laboratoria, które niegdyś czyściłem ze zbiegłych mutantów. Nie mamy tutaj typowego podziału na poziomy biurowe, laboratoryjne, magazynowe oraz więzienne. Ta placówka, albo lepiej - podziemne miasto, została zbudowana w dawniej funkcjonującej kopalni. Wszystko jest ze sobą zmieszane i połączone tunelami przypominającymi metro.

– Zaraz pod nami znajduje się poziom mieszkalny, razem z koszarami i magazynem broni – wyjaśniał Matteo. – Niestety, będziemy musieli się przenieść z naszych biurek do wspólnej sypialni. Będziesz miała sporo czasu, aby przejrzeć ten poziom wzdłuż i wszerz.

– Nie licząc zbrojowni oczywiście. Tam mają dostęp jedynie wykwalifikowani pracownicy – dodał Cipher.

Matteo kontynuował:

– Niżej mamy coś w stylu strefy rekreacyjnej. Mamy siłownię, basen, strzelnicę i kilka korytarzy wykorzystanych jako bieżnie do biegania. Taki podstawowy zestaw, żeby nie oszaleć w razie zakazu wychodzenia na powierzchnię.

– To ciekawe – zdziwiła się. – Zamykają was tutaj?

Cipher machnął ręką.

– Raz się zdarzyło, i to tylko na tydzień. Testowali systemy podtrzymywania życia i musieli odciąć całą placówkę od powietrza atmosferycznego.

– Przynajmniej tak nam powiedzieli – wtrącił Henrich.

Drzwi do kuchni otworzyły się, a przez nie wyjechał robot przypominający mobilną półkę, zastawioną plastikowymi tackami z jedzeniem i białą butelką na każdej.

– Dopowiem, bo nie skończyłem – Matteo zdjął jedną z tac z autonomicznego kelnera i podał ją Cipherowi. – Najniżej są magazyny, które na co dzień są zalane niezdatną do oddychania mieszanką gazów, chroniących przed korozją i szkodnikami. W jedynej hali z normalnym powietrzem zbudowano coś w rodzaju miejskiego poligonu. Trenują tam głównie komandosi Kronosa, ale ktoś z załogi inżynieryjnej wpadł na genialny pomysł, aby pomiędzy atrapami budynków zbudować tor gokartowy.

– Za trzy uncje srebra można wypożyczyć pojazd na godzinę, albo po prostu pójść i pooglądać zmagania innych – powiedziała Wiewiórka.

– O ile akurat poligon nie jest okupowany przez specjalsów – Matteo podał tacę Czarownicy i odesłał elektronicznego kelnera z powrotem do kuchni. – Co niestety nie należy do rzadkości, ale przy wejściu wisi rozpiska z rezerwacjami.

Przed Czarownicą stanęła taca z czymś, co w ogóle nie przypominało jedzenia. Stos czegoś w rodzaju krakersów, kolorem przypominających karton, leżał równo ułożony obok białej plastikowej butelki. Butelka była kształtem bardziej podobna do pojemników na alkohol izopropylowy niż tych od jogurtu lub kefiru, które pamiętała z przeszłości. Z lekkim grymasem zdegustowania wzięła pierwszy kawałek "kartonu" i odgryzła jeden z jego rogów. Ku jej zaskoczeniu krakers miał słony smak z delikatną nutą tymianku. Spojrzała na innych, ale nikt nie był zaskoczony nietypowym dla niej śniadaniem.

Cipher łamał suchary na mniejsze kawałki przed włożeniem do ust i zamyślony patrzył się w jedną ze ścian. Henrich wyciągnął z kieszeni elektroniczny czytnik i położył go na stole. Nacisnął kilka przycisków, a na powierzchni e-papieru pojawiła się mozaika znaków, której Czarownica nie mogła rozszyfrować. Słowa na pierwszy rzut oka przypominały angielski, język, który już dawno by zapomniała, gdyby nie biokomputer komunikujący się z nią od czasu do czasu przez sny, nękając ją bezsensownymi informacjami.

Gdy pracowała dla Azymutu, wielokrotnie była świadkiem, jak niektóre Obiekty 258 wykorzystywały chip w głowie do błyskawicznego tłumaczenia tekstu. Mimo wielu prób okiełznania tej techniki, ona sama nigdy nie osiągnęła większych sukcesów w tym polu.

Odkręciła polimerową nakrętkę i powąchała zawartość butelki. Szara ciecz wydzielała woń przypominającą wanilię zmieszaną z żywicą.

— Niezbyt zachęcające — pomyślała, biorąc spory łyk. Również ku jej zaskoczeniu napój nie był taki zły. Słodkawy, gęsty i bardzo sycący; w porównaniu do krakersów to on stanowił główne danie. Próbowała przypomnieć sobie, czy piła coś podobnego wcześniej. Po krótkim zastanowieniu doszła jednak do wniosku, że wolałaby nie wiedzieć, co pije ani je — dla swojego komfortu psychicznego.

Matteo skończył posiłek jako pierwszy i odniósł swoją tackę do małego okienka po drugiej stronie kantyny. Zanim zdążył wrócić do stołu, robotyczne ramię szybkim ruchem sprzątnęło parapet.

— Czy jest tutaj więcej opcji żywieniowych? — spytała Czarownica, krusząc ostatni suchar.

Cipher wstał i przeciągnął się rozciągając plecy.

— Tak, "karton z farbą" jemy tylko wtedy, gdy cała kuchnia śpi lub nie ma nic innego w magazynie. Szwedzkiego stołu tutaj nie uświadczysz, ale zazwyczaj jest coś lepszej jakości. Dziś mamy po prostu pecha.

— Kilka pomieszczeń dalej mamy ogród warzywny tylko na użytek naszej kuchni — dodał Henrich, odrywając wzrok od e-papieru. — Więc jedzenie często jest świeże.

— Świeże, jeśli kuchnia ma wystarczająco czasu na umycie roślin z żelu i syntetycznej gleby. W innych przypadkach idą konserwy i mrożonki — zakończył były łowca.


Czerwone światło zalewało ciasną ładownię wahadłowca. Kronos siedział w ścisku, trzymając kurczowo przed sobą sto dwudziestolitrowy plecak wypchany po brzegi sprzętem, którego będzie potrzebował w najbliższych dniach. Przednie dopalacze plazmowe uruchomiły się charakterystycznym piskiem. Wahadłowcem szarpnęło, gdy zaczął wyhamowywać. Ramię Hadesa wbiło mu się w bok, dociskając go do ściany. Ciążenie znacznie spadło. Latające skrzydło, wytracając pęd, traciło niemal całą siłę nośną. Odpaliły się kolejne dopalacze, tym razem umieszczone pod samolotem. Znowu szarpnęło. Wahadłowiec zaczął wyrównywać lot.

— Dziękujemy za skorzystanie z oferty naszych linii lotniczych. Mamy nadzieję, że mieli Państwo udany lot — odezwał się pilot przez kilka głośników w ładowni. — Życzymy miłego pobytu.

Gdy tylko skończył mówić, wąski trap opuścił się na dwóch siłownikach. Do środka wdarł się gwałtowny podmuch morskiej bryzy. Komandosi, jeden po drugim, wstawali i wybiegali z pojazdu. Ostatni był Kronos. Trzymając plecak przed sobą i lekko się pochylając, aby nie uderzyć głową o niski sufit, zeskoczył na chyboczący się od wiatru i fal pokład intalskiego okrętu handlowego. Podążając za swoimi ludźmi, zbiegł z nadbudówki na rufie, aby zrobić miejsce ekipie załadunkowej. Patrzył, jak wahadłowiec unosi się kilka metrów nad ciemnym, nocnym morzem. Silniki plazmowe pluły niebieskimi językami ognia, rozpryskując wodę. Jeden z dwóch myśliwców eskorty, krążący wokół okrętu, bez ostrzeżenia obniżył lot i ustawiając się równolegle do burty statku, przeleciał bardzo blisko. Wahadłowiec zachwiał się, ale nie stracił równowagi, a załadunek skrzyń potrwał jeszcze kilka chwil. Doświadczona ekipa przymocowywała ładunek do siedzeń za pomocą grubych taśm, aby nic nie mogło się zerwać podczas lotu. Załoga, nie mając na pokładzie niczego żywego, miała tendencję do bardziej dynamicznego latania.

Ostatni członek załogi statku zbiegł z rampy. Nawigator przeprowadził jeszcze szybkie oględziny i zniknął gdzieś w trzewiach maszyny. Trap został podniesiony. Górne dopalacze plazmowe wypaliły, a wahadłowiec powoli zaczął odsuwać się od statku. Czarny trójkąt nabierał pędu. Dolne silniki przestały być skierowane pionowo w dół i zaczęły kierować plazmę bezpośrednio do tyłu. Po kolejnych piętnastu sekundach silniki jonowe błysnęły białym światłem. Wahadłowiec ustawił się pod bardzo ostrym kątem i zaczął wspinać się prawie pionowo, znikając wśród gęstych chmur.
– Jak zwykle się popisują – stwierdził Neptun, stając bezpośrednio za Kronosem.  
– Czują się pewnie, to dobrze – odpowiedział Kronos, odwracając się i podając rękę zastępcy Zeusa na przywitanie. – Pierwszy transport za nami. Jeszcze dwa. – Spojrzał na zegarek. – Jeśli nie będzie opóźnień, to może zdążymy przed świtem. Jesteś pewien, że to bezpieczne miejsce?  
Neptun machnął ręką, poganiając swoich ludzi wnoszących na pokład kolejne skrzynie.  
– Przeanalizowałem mapy popularnych łowisk, jakie mamy na stanie, jeszcze raz i stwierdziłem, że korzystają z innego wzorca mili, niż wcześniej przypuszczałem. Jestem prawie pewien, że tym razem nie wpadniemy na porannych poławiaczy.

Zaczęli schodzić pod pokład po stromej drabinie. Kronos odłożył swój ciężki plecak na stos razem z resztą.  
– Jak długo zajmie nam dopłynięcie do portu? – zapytał.  
Neptun podrapał się po głowie.  
– Jeśli uda nam się zamontować trzeci maszt w miarę szybko, to myślę, że zdążymy na obiad. O ile wiatry będą pomyślne. W najgorszym przypadku będziemy na miejscu pod wieczór.  
– Brakuje mi Argosa, te wiosła naprawdę potrafiły się przydać.  
– Argos miał swoje plusy, z tym się nie kłócę. Trochę szkoda, że musieliśmy go oddać Inferno. Jednak zapewniam cię, że Akis jest równie niezawodny.  
Kronos spojrzał prosto w oczy Neptunowi.  
– Akis? Myślałem, że to Eol.  
– Niestety, Eol jest w stoczni. Gdy Inferno wysadziło fort, fala tsunami wypchnęła go na brzeg i mocno pokiereszowała. Akisa kupiliśmy niedawno, bo żaden z naszych pozostałych statków nie nadawał się do przerzucania ładunków z i na wahadłowiec.


Alfa wraz z Sigmą siedzieli na stosie drewnianych skrzyń, opierając się o zwoje żółtego płótna żaglowego, popijając intalskie wino z dzbanka. Obserwowali krzątających się na molo ludzi z Odyseusza, przebranych za dokerów i marynarzy. Pomimo świetnego przebrania nie dało się ukryć, że przedmioty wynoszone na ląd i pospiesznie ukrywane pośród normalnych towarów kompletnie odstają od otoczenia. Plecaki pokryte czarnym kamuflażem, polimerowe skrzynie, a przede wszystkim broń, której w Intal nie sposób było znaleźć, dla każdego przypadkowego przechodnia wydawałyby się co najmniej podejrzane.

Czterej przyjaciele, pomimo swojego stanu niewoli, byli zaskakująco dobrze traktowani. Alfa próbował tłumaczyć to sobie przysłowiem „Wróg twojego wroga jest twoim przyjacielem”, ale coś w głębi duszy podpowiadało mu, że gościna szybko się skończy, gdy tylko przestaną być potrzebni. Do czego jednak? Tego jeszcze nie wiedział. Mogli swobodnie poruszać się po magazynach i dokach, z wyjątkiem kilku pomieszczeń, które najwyraźniej skrywały coś tajnego lub niebezpiecznego. Ich ruchy były praktycznie zawsze monitorowane – uzbrojeni strażnicy ukrywali się w każdym zakamarku przystani jak cienie. Ucieczka nie byłaby prosta, a może nawet niemożliwa. Poza tym, nie mieli dokąd uciekać. W całym porcie, na niemal każdej tablicy ogłoszeniowej, wisiały ich listy gończe. Przestali się golić, aby mieć większe szanse zmylenia policji w razie ewentualnych kłopotów.

— Nieźle sobie radzą — mruknął Alfa po japońsku, obawiając się podsłuchu. — Ogarnięcie tak dużej operacji pod samym nosem Intalczyków... Na pewno nie było i nie jest to proste.

— Jak to mawiają: najciemniej pod latarnią — uśmiechnął się Sigma, pociągając łyk z dzbanka.

— W tym przypadku dosłownie — odpowiedział Alfa, spoglądając na czubek pobliskiej latarni, na której jeden z komandosów, pod przykrywką latarnika, obserwował morze przez lornetkę.

— Sądzisz, że Odyseusz Potrójne Zero albo papa Grek... Spodziewam się, że to ta sama osoba... Ale czy sądzisz, że to może być Kronos? Ten Kronos? — zapytał niepewnie Sigma, nie kryjąc lęku w głosie.

— Nawet jeśli, to nie mamy pewności, że nas pamięta. Wielu z tych ludzi przypomina łowców z oryginalnego Odyseusza, ale to zupełnie inni ludzie, z inną wiedzą.

Napili się jeszcze raz z dzbanka, cisza między nimi nabrzmiewała od niewypowiedzianych obaw i domysłów.

— Ciekawe, który bunkier Azymutu przegapiliśmy — zaśmiał się gorzko Alfa, próbując rozładować napięcie.

— Według danych zebranych przez Merlina, wyczyściliśmy wszystkie — odparł Sigma, choć w jego głosie pobrzmiewała nuta niepewności.

— Znikąd nie mogli się pojawić.

— Myślę... Może źle założyliśmy, że Azymut był już na wykończeniu, gdy ostatni raz walczyliśmy z Kronosem — Sigma przełknął ślinę, wspomnienia tamtych dni wciąż były zbyt żywe. — Odyseuszowi i nam skończyła się amunicja w powie walki. My nie mieliśmy skąd jej brać, zapasy już dawno się pokończyły, a oni? Mieli przecież najlepsze zaplecze logistyczne na świecie. Gdyby było inaczej, to łowcy nie lataliby po wszystkich kontynentach, zbierając kryształowe dyski z opuszczonych placówek.

— Co chcesz przez to powiedzieć?

— A co, jeśli Azymut nadal budował swoje schrony jeszcze długo po końcu ludzkości? Nie mówię tutaj o Azji, bo to byśmy zauważyli, ale tutaj w Europie. To by mogło być jedyne wyjaśnienie, dlaczego lista Merlina była niekompletna.

Alfa dopił resztę intalskiego wina, czując, jak ciepło trunku rozchodzi się po jego ciele.

— Może masz rację, ale nie jestem przekonany do twojej teorii. Równie dobrze bazy danych mogłyby być niepełne — powiedział, odstawiając pusty dzbanek.

— To fakt. Niemniej jednak Azymut mógł być w nieco lepszej kondycji, niż zakładaliśmy — odpowiedział Sigma, zamyślając się.

— To dlaczego się zahibernowali? Każdą placówkę, do jakiej się dostaliśmy, zastaliśmy nieobsadzoną, z personelem śpiącym w kapsułach — dodał Alfa, w jego głosie pobrzmiewała nuta frustracji.

— Tego też nie wiem — przyznał Sigma, bezradnie wzruszając ramionami.

Nagle poczuli obecność kogoś za sobą. Jeden z komandosów, przebrany za portowego dokera, zbliżył się bezszelestnie. Był to olbrzymi mężczyzna, prawie dwa i pół metra wzrostu, ubrany w wełnianą czapkę nasuniętą na uszy oraz biało-niebieski, podarty i brudny podkoszulek, który ledwo zakrywał jego muskularny tors. Wygląd typowego pracownika portowego dopełniały grube spodnie z płótna żaglowego — niezwykle wytrzymałe, choć niezbyt wygodne. Herakles, bo tak miał na imię, skrzyżował ramiona na piersi i odezwał się w nienagannym intalskim:

— Nasz lider chciałby się z tobą zobaczyć — zwrócił się do Alfy, jego głos był głęboki i nieznoszący sprzeciwu.

Sigma klepnął swojego przyjaciela w ramię i powiedział po japońsku:

— Powodzenia.

Herakles spojrzał na Sigmę z podejrzliwością, jego twarz nie zdradzała żadnych emocji, ale oczy zdradzały niepokój. Język, którego nie znał, zawsze budził w nim nieufność. Czarny Rycerz, jak nazywano Alfę, wstał, otrzepał spodnie z kurzu i trocin, starając się zachować spokój.

— Mogę wiedzieć, czego ode mnie chce? — zapytał, próbując brzmieć neutralnie.

— Nie sprecyzował — odpowiedział Herakles krótko, nie dając po sobie poznać, co myśli.

— A więc nie każmy mu czekać — odparł Alfa, zmuszając się do uśmiechu, który miał ukryć narastający stres.

Dwójka mężczyzn przeszła przez ciasny tunel zbudowany ze skrzyń ustawionych jedna na drugą. Wszystkie miały poprzybijane etykiety z greckimi literami, których Alfa nie był wstanie rozczytać. W jednym z głównych magazynów grupa dokerów tłumaczyła coś ludziom w czarnych mundurach z emblematem greckiego hełmu na naszywkach. 
- Coś nowego. - Powiedział w głowie sam do ciebie. 
Jeden z nich wyjął notes z kieszeni i już chciał zacząć notować, gdy jeden z agentów Odyseusza chwycił go za rękę. 
- Nie notuj czegoś co łatwo zapamiętać. Im mniej pisemnych notatek tym mniej śladów do zatarcia. - Doradził mu. 
Herakles otworzył drzwi do małej przybudówki mieszczącej gabinet głównego magazyniera. Duże okna skierowane na południe świetnie doświetlały pomieszczenie czyniąc je idealne do pracy z masą list i dokumentów przewozowych upchanych do wiklinowej szaf i półek zajmujących niemal całą sąsiednią ścianę. 
- Usiądź tu i czekaj. - Powiedział doker zamykając za Alfą drzwi. 
Rycerz usiadł na jednym z trzech drewnianych krzeseł dostawionych do stołu ustawionego w samym centrum. Wziął do ręki zeszyt leżący na blacie i nie mając nic lepszego do roboty, zaczął go wertować. 
- Dlaczego wszystko tutaj jest zapisane po grecku. Nawet pieprzone notatki magazynowe. - Mówił próbując znaleść cokolwiek co byłby wstanie przeczytać. Czuł się jak analfabeta w bibliotece. 
Drzwi zaskrzypiały i do środka wparował mężczyzna w długim czarnym płaszczu z mieczem u pasa. Nie zwracając uwagi na Alfę przystanął w połowie drogi starając się coś upchnąć do kieszeni skrytej pod ciemną tkaniną. Rycerz chcąc zachować się zgodnie z etykietą wstał i podał rękę na przywitanie. Jegomość spojrzał najpierw na jego dłoń, potem na niego i ku jego zaskoczeniu uścisnął przedramię rycerza tuż za nadgarstkiem. Alfa wyczuł nóż chowany pod rękawem. 
- Nie sądziłem, że kiedyś zobaczę na własne oczy tego sławnego Czarnego Rycerza. - Zagaił nieznajomy uśmiechając się szeroko. - Przeczytałem całą twoją sagę. - Wskazał krzesła, aby zasiedli razem. 
- Miło mi, że ktoś docenia dzieło mojego życia. - Powiedział nie kryjąc ulgi. 
- Niemiej jednak jest tam kilka sporych nieścisłości. 
- Spisywałem wszystko po czasie. Nie wszystko pamiętałem tak jak w istocie się wydarzyło. O jakich nieścisłościach masz na myśli. 
Jego rozmówca zrobił poważniejszą minę. 
- Opisałeś pewną bitwę. Jak dobrze pamiętam była to walka o kryształowy kwiat w katakumbach zatraconego świata. Pisałem, że twoi rycerze byli okrążeni przez siły zła w przewadze pięć do jednego. Chciałbym zauważyć, że było zupełnie odwrotnie. 
Alfa pobladł. Jeszcze chwilę temu nie miał pojęcia z kim rozmawia, ale teraz wszystko stało się jasne. Nie poznał Kronosa przez brak szpecących jego twarz blizn, których zawsze miał kilka. Biokomputer w głowie mężczyzny przełączył jego ciało w tryb bojowy. Adrenalina zaczęła sączyć się do jego żył a czas wyraźnie zwolnił. Przez jego głowę w mgnieniu oka przeszło kilka scenariuszy. Tym najbardziej obiecującym było, rzucenie stołem w Kronosa i obezwładnienie go, ale co potem? Nie miał miał gdzie uciekać, a nawet jeśli jakimś cudem by mu się to udało jego przyjaciele z pewnością przypłaciliby to życiem. W tym wypadku, walka nie była rozwiązaniem. Postanowił rozegrać to inaczej. Jednak wpierw uspokoił umysł, aby mózg znowu wrócił do normalnych obrotów. Czas przyśpieszył pozostawiając go z masą adrenaliny w krwioobiegu. 
- Tak mi się podobało. - Mówił starając się udawać pewnego siebie. Odchylił się na krześle i skrzyżował ręce na piersi. - Historię piszą zwycięrzcy. 
Kronos znowu się uśmiechnął. 
- Może i piszą, ale powiedź szczerze. Twój honor nie pozwolił ci przełknąć takiego wielkiego wpierdolu. 
- Jest w tym ziarnko prawdy. 
- Chyba kokos. - Zaśmiał się Kronos. - Podjąłeś bardzo ryzykowną decyzję walcząc z nami. Gdybyś oddał nam w tedy kryształowy dysk nikt by wtedy nie umarł. - Cmoknął w zamyśleniu. - Ale z pewnością zabilibyśmy cię jakiś czas później. W bardziej dla nas sprzyjających okolicznościach. 
- Jak możesz śmiać się z takiej sytuacji? - Zapytał całkiem na serio. - Zostałeś żywcem rozszarpany przez mutantów. 
Kronos podrapał się po głowie. 
- Jestem łowcą. Zginąłem dokładnie siedemnaście razy. Jakby to powiedzieć... Przyzwyczaiłem się do tego uczucia. Jak chłód ogarnia całe twoje ciało, twoje serce przestaje bić, a jaźń powoli ginie w nieprzeniknionej pustce. 
- Moi ludzie po przywróceniu do żywych mieli po tym wielką traumę. Czarownica nie miała koszmary przez wiele lat. 
- Coś o tym wiem. Miała mdłości na sam mój widok. Najwyraźniej każdy przechodzi to inaczej. 
- Jak to? Kiedy ją spotkałeś? - Zerwał się gwałtownie z siedzenia. 
- Odwiedziłem ją w jej leśnej chatce jakiś czas temu. Zamieniliśmy kilka słów i znikąd napadły na nas stada mutantów. Obiekt 258 o numerze seryjnym Lambda zostawił gdzieś w pobliżu wabik radiowy próbował ją uciszyć...
- Co z nią? Wszystko w porządku? Jest bezpieczna? - Prawie wykrzyczał. 
- Tak, nic jej nie jest. Przebywa razem z moimi ludźmi w Tendales. 
Alfa usiadł i głośno odsapnął. 
- To dobrze. Nie wybaczyłbym sobie, gdyby coś jej się stało. 
- Ciekawe. Spodziewałem się, że zastanę ją razem z tobą. Przez prawie wszystkie karty sagi byliście nierozłączni. 
- To skomplikowane. 
- Domyślam się. 
- W skrócie mi brakowało przygód a ona chciała osiąść gdzieś na stałe, i od tego się zaczęło. - Wyprostował się. - Ale dość o moich perypetiach. Co u ciebie? Wiem, że nigdy się nie dogadywaliśmy, ale najwyższy czas, aby to zmienić. 
Kronos powiedział coś po grecku pod nosem a potem dodał po intalsku. 
- Zginąłem. Obudziłem się ponownie, na szczęście we własnym ciele...
- A obudziłeś się kiedyś w nieswoim? - Spytał z ciekawością. 
- Tak i jest to bardzo niekomfortowe. W większości przypadków radą na to jest generalizacja która wspomnienia i wszystkie personalia, ale można by rzec, jestem trochę inny. 
- Ktoś jeszcze z twoich ludzi zachował wspomnienia?
- Kompletnie nikt. Chociaż czasami mi się wydaje, że mają jakieś przebłyski dawnego życia. Jakby to ując, aktualny Odyseusz został stworzony na bazie zgeneralizowanych i zmieszanych osobowości mojej poprzedniej ekipy. Nie jestem tego pewien, ale chyba mają lekką domieszkę innych łowców. 
- Nie masz możliwości ich odtworzenia, w "nie zmieszanej" wersji? 
Kronos spuścił głowę.
- To nie takie proste. Niedobitki, które zostawiliście przy życiu nie należą do najbystrzejszych, ale mają łeb na karku i znają moją przeszłość. Powiedźmy, że gdybym odtworzył moich ludzi od tak, straciłbym większość przywilejów i moją renomę, na którą pracowałem przez ostatnie dwa lata. Mam plan jak wyjść z tej sytuacji, ale potrzebuję jeszcze trochę czasu. Tymczasem moim zadaniem jest posprzątać burdel jaki zrobili moi przełożeni w stosunkach między Tendales a Intal. 
Alfa przypomniałem sobie list od Kappy i próbował pasować go w całą sytuację. 
- Twoi zaczęli pierwsi? - Spytał.
- Trudno powiedzieć jak ten konflikt tak na prawdę się zaczął. Intalskie jednostki ekspedycyjne od lat napadały na wioski północy. 
- To ciekawe. - Zdziwił się rycerz. 
- Niemniej jednak całość zaczęła nabierać rozpędu względnie niedawno. 
- Ty porwałeś córkę króla? 
- Osobiście nie, ale pomagałem w tej operacji. 
- To przez ciebie myślą, że jestem zdrajcą! Masz na to jakieś wytłumaczenie? - Ryknął. 
- Mam. Na tą chwilę to jedyny sposób, aby rozpocząć negocjacje z królem Intal. 
- Wysadziłeś cały fort, a fala zabiła setki niewinnych osób!
- Jeśli będę siedzieć z założonymi rękoma zginą dziesiątki lub nawet setki tysięcy więcej. 
- Niby jak? 
- Azymut ma rakiety z ładunkami nuklearnymi. Jeśli nie powstrzymamy konfliktu to całe królestwo wyleci w powietrze. Chcesz do tego doprowadzić? 
Alfę zamurowało. Mógł to być po prostu flej, ale wizja nuklearnej anihilacji była przerażająca. 
- Jaką mam pewność, że nie kłamiesz? Głowice nuklearne to jednak zaawansowana technologia, a z tego co mi wiadomo krucho z tym u was. - Spytał gdy tylko pozbierał myśli do kupy. 
- Nie masz żadnej pewności. Na twoim miejscu też byłbym podejrzliwy. Co do technologii. Od jakiegoś czasu wynosimy satelity na orbitę i odbudowujemy systemy komunikacyjne. Jaki byłby dla nas problem zrobić kilka głowic tak na wszelki wypadek. Dokładnie trzy o mocy przewyższającej trzydzieści kiloton oraz osiemnaście mniejszych. Wszystko gotowe do wystrzału w każdej chwili. 
Alfa zamyślił się na chwilę. 
- Kappa w liście wspominał coś o satelitach. To chyba mogłaby być prawda. - Powiedział w głowie i kontynuował na głos. - Więc do czego jestem ci potrzebny? Rozumiem, że bardzo zależy ci na życiu Intalczyków. 
- Nie tyle co zależy mi na życiu ludzi co na samej kulturze. To byłaby wielka strada dla cywilizacji ludzkiej. Tyle lat sztuki i architektury zostałoby spopielonych w ciągu kilku minut. - Przerwał mu i wyjaśnił. Odpowiadając na twoje pytanie. Chcę zacząć rozmowy pokojowe z królem Intal. Jakiekolwiek. Kilka tygodni może zrobić sporą różnicę w tym konflikcie. 
- Nie innej zaawansowanej broni konwencjonalnej, aby wygrać wojnę? 
- Śmigłowce, czołgi, karabinym maszynowe. To nie wystarczy, gdy sam korpus ekspedycyjny przewyższa swoją liczną nasz personel cywilny i wojskowy razem wzięty. Owszem odeprzemy pierwsze, drugie, może nawet trzecie natarcie, ale przy tym wykrwawimy się do ostatniego obiektu 258. To ryzyko na które nas nie stać, więc opcja atomowa jest jak najbardziej rozważana. 
- Król nie podejmie rozmów. Chodzą plotki, że Katarina nie jest nawet jego córką. 
- Przykro mi to słyszeć. 
- Będąc szczerym, to król nawet nie jest na szczycie hierarchii. Jeśli chcesz rozpocząć rozmowy pokojowe musisz zacząć od członków najwyżej rady. To nie jest oficjalna organizacja. Bardziej tajna loża pociągająca za sznurki. 
- Kto do niej należy?
- Między innymi ja, ale jak widać, jestem uważany za zdrajcę, więc nie mam dużo do powiedzenia. Może gdyby udało by się wyczyścić moje dobre imię, to coś by się w tej kwestii zmieniło, ale nie liczyłbym na to na twoim miejscu. 
Zamyślił się chwilę. 
- Zakładam, że większość rady przebywa w forcie Strong. Dostanie się do nich byłoby samobójstwem. 
- Bardziej sporym utrudnieniem. 
- Jednak właściciele banku AZBZ mogliby nam pomóc. Zawsze mieliśmy dobre relacje. Zazwyczaj
- Na początek starczy, aby na nasz widok nie zaczęli strzelać. 
- Są to dwa obiekty 258 o kodzie seryjnym AZ oraz BZ.
- Czyli nazwa instytucji, nie jest tak kreatywna jak się tego spodziewałem. Gdzie moglibyśmy ich spotkać? 
- W zamku na zachód od głównego skarbca banku. To pięć dni drogi konno. 
- Miło to słyszeć. Wyruszymy za dwa dni. Mam jeszcze kilka spraw do załatwienia. 